# Как работи уебът?

## Какво е уебът?

Уебът (World Wide Web) представлява система от свързани документи и приложения, достъпни чрез интернет. Основата на уеба е комуникацията между клиенти (напр. уеб браузъри) и сървъри, които предоставят ресурси.

## Какво е Web Framework?

Web Framework е **софтуерна платформа**, създадена да подпомага разработката на уеб приложения, уеб услуги и уеб ресурси. Той осигурява **стандартизиран начин** за изграждане и разгръщане на уеб приложения в интернет.

Основната цел на Web Framework-а е автоматизиране на рутинните задачи, свързани с уеб разработката. Например, повечето Web Framework-ове включват библиотеки за достъп до бази данни, шаблони за изгледи, управление на сесии и други, като насърчават преизползването на код.

## Защо ни е необходим Web Framework?

Използването на Web Framework **улеснява** процеса на разработка, като предоставя структуриран начин за създаване на уеб приложения.

Ако не използвате Web Framework, трябва ръчно да се справяте с:
* Управление на HTTP заявки и отговори
* Свързване с бази данни
* Обработка на сигурността
* Работа с шаблони и сесии

С Web Framework можете да се фокусирате върху уникалните функционалности на вашето приложение, без да се налага да изграждате основни механизми от нулата. Това ускорява разработката и води до по-сигурни, мащабируеми и поддържани приложения.

---

## Примери за Web Framework в Python

Python разполага с множество Web Framework-ове, като всеки от тях има своите предимства и недостатъци. Нека разгледаме някои от тях.

### 1. Flask
Flask е лек (micro) web framework за Python, който улеснява създаването на уеб приложения. Той не налага строга структура и позволява на разработчиците да изграждат проекти според техните нужди.

**Предимства:**

* Лесен за използване – подходящ за начинаещи
* Гъвкав – позволява лесно добавяне на разширения
* Подходящ за малки проекти и микросървиси

**Недостатъци:**

* Липса на вградени функции – повечето неща трябва да се добавят чрез разширения
* Не е толкова лесен за мащабиране като по-големи framework-ове

### 2. FastAPI

FastAPI е модерен и високопроизводителен web framework за създаване на API-та. Използва асинхронно програмиране, което го прави изключително бърз.

**Предимства:**

* Много бърз благодарение на асинхронната поддръжка
* Автоматична документация (Swagger UI и ReDoc)
* Поддръжка на Python type hints за по-добра проверка на данни

**Недостатъци:**

* Изисква знания за асинхронно програмиране, което може да е трудно за начинаещи
* По-малка екосистема от по-старите фреймворкове

### 3. Tornado

Tornado е асинхронен web framework, подходящ за уебсокети и реално-времеви приложения.

**Предимства:**

* Подходящ за приложения с хиляди едновременни връзки
* Добър за реално-времеви услуги

**Недостатъци:**

* По-труден за начинаещи, тъй като използва асинхронен модел
* Фокусиран главно върху асинхронни мрежови приложения

### 4.Pyramid

Pyramid е гъвкав framework, който позволява на разработчиците да изграждат както малки, така и сложни приложения.

**Предимства:**

* Гъвкавост – позволява избор на нужните компоненти
* Добра документация и високо качество на кода

**Недостатъци:**

* По-стръмна крива на учене за нови потребители
* По-малка общност в сравнение с Django и Flask
